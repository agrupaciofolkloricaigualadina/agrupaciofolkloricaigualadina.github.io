---
layout: page
title: Història
permalink: /història/
---

## Història de l'Agrupació Folklòrica Igualadina (1940-2025)
L'any 1940 Maria Concepció Puig fundà l’Agrupació Folklòrica Igualadina iniciant així es seu camí en el món de la cultura popular i tradicional del Països Catalans. Intentar amb aquesta iniciativa, mostrar a la gent del nostre país, de l’estat Espanyol i de fronteres enllà, com és la nostra dansa.

Els primers anys, la il·lusió era el que impulsava aquest grup malgrat que les comoditats no estaven precisament a l’ordre del dia. El 1955 es fa una sortida a Montserrat , lloc on es produeix el 1er. contacte amb l'Esbart de Rubí, fet que va provocar un canvi en el fer de l'AFI. 1958, es va a Madrid per tal de ballar a Televisió Espanyola. El 1961, els dansaires es traslladen a Canàries contractats per l’agrupació i descans, el 1964 participa en la Sarsuela Cançó d’Amor i Guerra a Torre la Vega, i el 68, s'organitza el viatge per anar a Amberes per a participar en l'Europeada. Entre el 1970 i el 1980 no es para, l'AFI viatge a Monforte de Lemos i Madrid novament , on participa en la Demostración Sindical i en la Sarsuela Bohemios, escenificada al Santiago Bernabeu. Es viatja a Mallorca i a Banyeres de Bigorra (França). El 1974, es participa en el xv Certamen Folklòric Internacional a Santander.

El 1982 es fa el primer viatge a Sicília, que es repetirà el 1983, i on durant 15 dies es fa una gira per tota l'illa mostrant un bon repertori de danses "Bolero de Torrent, Boleres Mallorquines, tot recordant l'Alguer, Gitanes de Rubí...". El 1985, coincidint amb el 25è aniversari de la diligència de la ciutat, l’entitat fa una exhibició de balls vuitcentistes. El 1987 es participa per 1ª vegada en el Festival de música i dansa de Cantonigros" on s'obté el 3er. premi amb la dansa Marina.

El 1990, l'entitat celebra les noces d'or, essent un any ple d'activitats dedicades a totes les persones relacionades en aquell moment o en el passat amb l'entitat. Durant aquesta dècada tampoc ens  vam estar quiets, les noves coreografies i recuperació de velles danses ens bullien els peus i va  ser en  els viatges a Alcàntara i a Rússia, on les vam portar a dalt dels escenaris i a les places dels pobles "Ball plà de St. Mateu, Ball francès de Beuda, les danses a plaça...

El grup es consolida i es fa més gran.
L’any 1997 s’enceta una etapa viatgera amb Adifolk i cada estiu ens conviden a diferents països europeus. El primer va ser França; més tard Àustria, i Suïssa.
Comença el S. XXI amb vistes cap a nous reptes,  fer noves recerques, per a  noves danses, recórrer més quilòmetres per extendre la nostre cultura per mitjà de la dansa: Dinamarca, Portugal, i com no als nostres veïns.

L’any 2000 i es celebra el 60è aniversari al Teatre de l’Ateneu amb un espectacle anomenat Temps. També vam recuperar l'entremès Igualadí: "La Patera" presentant-lo a la ciutat en els Premis Ciutat d'Igualada, i en els anys següents  a la Festa Major de la ciutat. L'AFI  ja havia fet el treball de recerca del "Ball de cercolets d'Igualada" en els anys 80 moment en que les F.M. de les ciutats revifaven finalment. També es va fer el treball del "Ball de Pastorets"  i actualment és el "Galop la Gitana" i "ball de cercolets" amb el que participem de la Festa.
Amb el 2005 arriba el 65è aniv. i totes les activitats que això comporta.  És moment  de retrobar vells amics, ex –dansaires per que tornin a calçar-se les set-penques i recordar aquells passos i danses que tantes vegades havien assajat.

Amb el nom genèric de "Danses del països Catalans"  es presenta l'espectacle de dansa, incorporant en el repertori "la dansa del mortitxol", "aires de la terra alta", "la gràcia de l'aigua" i junt amb ex-dansaires "les gitanes de Rubí" . Sense oblidar que els i les joves i infantils i els veterans també presenten com sempre les seves danses: "danses mallorquines", contradansa de muntanya", "l'entrellissada", "ball de faixes de St. Martí de Tous"...
Els infantils i juvenils cada vegada més participen en trobades i certàmens de folklore que es donen en el nostre territori,  això ajuda a ampliar els coneixements de noves danses i poder compartir amb d'altres grups de dansa i amb els dansaires les inquietuds que ens mouen a tots els que estem dins d'aquest món. El cos de dansa i els veterans també segueixen amb els seus assajos setmanals per mantenir-nos en forma tot ballant-la al ritme de la dansa catalana.

Els temps no s'atura i el 70è aniv. s'apropa, el 2010-2011 torna a bullir i "Marinada" és la proposta que es presenta en aquest nou espectacle, on congenien la dansa, la música i la poesia.

Després d'uns anys de quietud viatgera, el juliol del 2012 ens engresquem i ens anem a Praga per participar en un Festival de música i dansa on grups d'arreu d'Europa ens hi van aplegar.
I el que no falla cada any és la participació i col·laboració en els diferents actes culturals de la ciutat: les cercaviles de la Festa Major, el dia Mundial de la Dansa, la Fira Multi sectorial, el Pastorets, el Saló de la Infància...
I a l'estiu següent ens conviden a Ribes de Freser a viure un cap de setmana del més agradable, on diversos grups de dansa varem mostrar el treball de cadascú acompanyats de molta gent que viuen amb molta intensitat també aquesta part cultural del nostre país.
I com no el mesos passen i ja enfilem el 2015, any que ens fa posar les piles al màxim ja que començarem amb els actes del 75è aniv. que s'allargaran fins el 2016.

El 2016 va ser un any d'activitats intenses, volíem fer veure al món que teníem moltes ganes de ballar i que ens agradava molt ensenyar-ho arreu on anàvem. 
Vam anar a ballar a Xeresa (València) on vam descobrir altres danses tradicionals i les vam aprendre a ballar. 
Aquell mateix any entorn al 75è aniversari, vam estrenar el nostre últim espectacle: "Vida i costums i Tossa 1914" que vam estrenar a Igualada el maig del 2016. 
Finalment, per culminar l'any, ens vam presentar en un concurs de danses tradicionals a Prada de Conflent amb les danses "Ball Cerdà" i "Ball de Panderetes". 
